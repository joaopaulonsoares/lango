export const contentFi = `LANGO-SOVELLUKSEN KÄYTTÖEHDOT

## 1. YLEISTÄ

Nämä käyttöehdot koskevat Vantaan kaupungin Lango-nimistä sovellusta
(jäljempänä myös ”palvelu”). Sovelluksen tarkoituksena on tarjota käyttäjille
mahdollisuus kielikaverin löytämiseen kielitaidon kehittämiseksi. Sovelluksen
omistaa ja tarjoaa Vantaan kaupunki, Asematie 7, 01300 Vantaa, Y-tunnus:
0124610-9. Ehdot muodostavat sopimuksen sovelluksen käyttäjän (myös
”käyttäjä”) ja Vantaan kaupungin välillä ja määrittelevät käyttäjän ja Vantaan
kaupungin sovellusta koskevat oikeudet ja velvollisuudet.

Käyttöehtojen osaksi kuuluu myös Lango-sovelluksen tietosuojakäytäntö.
Perehdythän molempiin asiakirjoihin huolellisesti ennen sovelluksen
käyttöönottoa.

Sovelluksen käyttäminen on osoitus siitä, että käyttäjä hyväksyy kulloinkin
voimassa olevat ehdot ja sitoutuu noudattamaan niitä sekä sovelluksessa
mahdollisesti erikseen annettavia ehtoja ja ohjeita. Vantaan kaupunki voi
muuttaa näitä ehtoja milloin tahansa harkintansa mukaan. Ehtojen muutokset
tulevat voimaan, kun niistä on ilmoitettu palvelussa. Käyttäjän katsotaan
hyväksyneen muutetut ehdot, mikäli hän jatkaa sovelluksen käyttöä
muutosilmoituksen jälkeen. Mikäli käyttäjä ei hyväksy ehtoja, hän ei
välttämättä voi jatkaa sovelluksen käyttämistä.

## 2. SOVELLUS

## 2.1 Ikäraja, käyttöönotto ja rekisteröityminen

**Palvelun käyttäjän tulee olla vähintään 18-vuotias**. Sovelluksen käyttö
edellyttää rekisteröitymistä. Käyttäjä rekisteröityy palveluun
Facebook-tilillä, josta sovellukseen siirtyy käyttäjän profiiliin etunimi,
syntymäaika, profiilikuva, sähköpostiosoite ja sukupuoli. Profiilin luomisen
jälkeen sovellus ehdottaa käyttäjille sopivia kielikavereita.

Rekisteröitymällä Langon käyttäjäksi käyttäjä antaa Vantaan kaupungille
suostumuksensa käsitellä käyttäjän tietoja. Vantaan kaupunki sitoutuu
käsittelemään annettuja tietoja lainsäädännön ja hyvän tietojenkäsittelytavan
mukaisesti sekä huolehtimaan tietojen riittävästä suojaamisesta. Vantaan
kaupunki ei vastaa Langon käyttäjien keskinäisestä viestinnästä.

### 2.2 Käyttö

Sovelluksen käyttö on vapaaehtoista ja käytön voi lopettaa milloin tahansa.
Käyttäjä hyväksyy, että rekisteröitymisen ja kirjautumisen jälkeen sovellus on
hänen käytössään, kunnes hän poistaa käyttäjäprofiilinsa palvelusta ja
sovelluksen laitteestaan. Käyttäjä vastaa laitteensa säilyttämisestä,
antamiensa tietojen oikeellisuudesta ja käyttäjätunnuksensa ja salasanansa
huolellisesta säilyttämisestä ja salassapidosta.

Käyttäjä vastaa kaikesta tilillään tapahtuvasta asioinnistaan sovelluksessa.
Käyttäjän on käytettävä sovellusta näiden ehtojen, lain ja hyvän tavan
mukaisesti. Sovelluksessa ei mm. tule lähettää tai jakaa sisältöä, joka on
lainvastaista, loukkaa kolmannen osapuolen oikeuksia tai sisältää toimintaa
tai väitteitä, jotka ovat syrjiviä, loukkaavia, rivoja tai halventavia tai
voivat loukata toista osapuolta kansallisuuden, etnisen taustan, sukupuolen,
seksuaalisuuden, uskonnon tai vamman perusteella tai joka voi vaarantaa
sovelluksen tietoturvan tai tietosuojan.  Mikäli käyttäjätiliä käytetään em.
sisällön tuottamiseen tai jakamiseen tai muuhun asiattomaan tarkoitukseen
(kuten esimerkiksi roskapostin lähettämiseen, sovelluksen käytön estymiseen
tai verkon kohtuuttomaan kuormittamiseen), Vantaan kaupungilla on oikeus
keskeyttää sovelluksen tarjoaminen kyseiselle käyttäjälle tai estää pääsy
sovellukseen.

Käyttäjä sitoutuu ilmoittamaan Vantaan kaupungille välittömästi, mikäli
epäilee tai havaitsee tiliään käytettävän väärin. Tässä tapauksessa Vantaan
kaupungilla on oikeus estää sovelluksen käyttäminen käyttäjän tilillä sekä
vaatia käyttäjään vaihtamaan käyttäjätunnuksensa ja salasanansa.

Vantaan kaupunki myöntää käyttäjälle näissä ehdoissa määritellyn rajoitetun,
peruutettavissa olevan, ei-yksinomaisen ja henkilökohtaisen oikeuden käyttää
sovellusta näiden ehtojen mukaisesti. Käyttäjällä on oikeus käyttää sovellusta
ainoastaan käyttäjän omaan, ei-kaupalliseen käyttöön. Käyttäjä ei saa muokata
tai jäljentää sovellusta tai sen sisältöä taikka sen osaa. Käyttäjällä ei ole
oikeutta sellaisenaan tai muokattuna jakaa, levittää, välittää, esittää
julkisesti tai muulla tavoin saattaa sovellusta tai sen sisältöä yleisön
saataviin ilman nimenomaista lupaa Vantaan kaupungilta.

Sovelluksen käyttö on tällä hetkellä maksutonta. Käyttäjä vastaa kuitenkin
omalla kustannuksellaan muun muassa sovelluksen käytön edellyttämistä
laitteista ja tietoliikenneyhteyksistä. Vantaan kaupunki voi muuttaa
sovelluksen käytön teknisiä vaatimuksia milloin tahansa. Tämä voi
mahdollisesti edellyttää muutosten tekemistä myös käyttäjän laitteistoon,
ohjelmistoihin tai tietoliikenneyhteyksiin, mikäli käyttäjä haluaa jatkaa
sovelluksen käyttämistä.

### 2.3 Tiedot

Käyttäjä voit syöttää erilaisia tietoja palveluun. Käyttäjä omistaa oikeudet
omiin tietoihinsa ja materiaaleihinsa voimassa olevan lainsäädännön
mukaisesti. Sovellusta käyttäessä käyttäjä antaa kuitenkin Vantaan kaupungille
maksutta rajoittamattoman oikeuden käyttää em. tietoja siinä laajuudessa kuin
sovelluksen käyttö sitä edellyttää näiden käyttöehtojen ja tietosuojakäytännön
mukaisesti.

Käyttäjän on huomioitava, että hänen sovelluksessa julkaisemansa tiedot
tulevat näkyville muille sovelluksen käyttäjille ja että Vantaan kaupunki ei
vastaa tavasta, jolla muut käyttäjät voivat käyttää ja jakaa tätä tietoa tai
saattavat sitä julkiseksi muissa yhteyksissä. Mikäli käyttäjätiliä käytetään
käyttöehtojen vastaisesti, käyttäjä ymmärtää, että toinen käyttäjä voi
toimittaa esimerkiksi kuvakaappauksella kuvan epäasiallisesta keskustelusta
ylläpitäjän arvioitavaksi.

Jos käyttäjä on syöttänyt palveluun tietoja, jotka hän haluaa säilyttää,
käyttäjän on itse huolehdittava tietojen kopioimisesta ja tallentamisesta
erillisenä tallenteena.

### 2.4 Palaute ja kehittäminen

Vantaan kaupungilla on rajoittamaton oikeus käyttää ja hyödyntää sovelluksen
käytöstä saatua palautetta ja kehittämisehdotuksia sovelluksen parantamiseen
ja jatkokehitykseen ilman erillistä korvausta palautteen tai ehdotuksen
antajalle.

## 3. VANTAAN KAUPUNGIN VASTUU

Sovellus tarjotaan käyttäjällä ”sellaisena kuin se on”. Vantaan kaupunki
pidättää oikeuden muokata tai muuttaa sovellusta sekä lopettaa tai sulkea
sovelluksen milloin tahansa osittain tai kokonaan ilman erillistä ilmoitusta
käyttäjille. Vantaan kaupunki ei vastaa sovelluksessa välitettävien tietojen
tai sisällön oikeellisuudesta, luotettavuudesta, virheistä, puutteista,
epätarkkuuksista tai muista vioista. Vantaan kaupunki ei takaa, että sovellus
on käytettävissä keskeytyksettömästi, oikea-aikaisesti tai virheettömästi.

Sovellus on tarkoitettu käytettäväksi Suomessa ja Suomen lainsäädännön
mukaisesti, ja sen käyttöliittymä on saatavilla toistaiseksi vain suomen
kielellä. Sovellus, sen toiminta tai jotkut ominaisuudet voivat olla
riippuvaisia käytettävien laitteiden yhteensopivuudesta, verkkoyhteyksistä ja
sisällön formaateista, joista käyttäjä vastaa itse. Käyttäjän on huomioitava
verkko-operaattorien, laitevalmistajien sekä muiden kolmansien osapuolien
asettamat ehdot, jotka saattavat olla edellytyksenä sovelluksen käyttämiselle.
Vantaan kaupunki ei tarjoa sovellusta koskevia ylläpito- tai tukipalveluja.

Vantaan kaupunki ei vastaa sovellukseen kirjautumisessa käytettävän kolmannen
osapuolen palvelusta (Facebook), sisällöstä tai sovelluksessa olevien muiden
palvelujentarjoajien verkkosivuille tai muihin palveluihin ohjaavien linkkien
sisältämistä palveluista ja niillä olevasta markkinoinnista tai muusta
tiedosta. Näistä vastaa palvelua tarjoava tai sitä markkinoiva ja mainostava
taho.

Vantaan kaupunki ei valvo käyttäjien välistä viestintää tai vastaa siitä.
Käyttöehtojen vastaiseen käyttöön voidaan kuitenkin puuttua käyttöehtojen
kohdassa 2 määritellyllä tavalla.

Vantaan kaupunki ei ole vastuussa mistään suorista, epäsuorista, välittömistä
tai välillisistä tai vahingonkorvausvelvollisuuteen perustuvista vahingoista
tai erityisvahingoista, mukaan lukien liiketoiminnan, sopimuksen, tuoton tai
tietojen menettämisestä tai liiketoiminnan keskeytymisestä aiheutuvat
vahingot, jotka johtuvat sovelluksen käyttämisestä tai käytön estymisestä
taikka näistä ehdoista, riippumatta siitä, perustuvatko vahingot sopimukseen,
oikeudenloukkaukseen, huolimattomuuteen tai muuhun perusteeseen, vaikka
Vantaan kaupungille olisi etukäteen ilmoitettu tällaisten vahinkojen
mahdollisuudesta. Kaikissa tapauksissa Vantaan kaupungin vastuu rajoittuu aina
korkeintaan pakottavan lainsäädännön mukaiseen vastuuseen.

## 4. TIETOSUOJA

Vantaan kaupunki huolehtii käyttäjätietojen käsittelystä ja säilyttämisestä.
Henkilötietojen käsittely on kuvattu tarkemmin Lango-sovelluksen
tietosuojakäytännössä.

## 5. EVÄSTEET

Sovelluksessa käytetään evästeitä (ns. Cookie), joka on pieni sovelluksen
käytön yhteydessä internet-selaimeen (esimerkiksi Internet Explorer, Google
Chrome) tallennettava tekstitiedosto, joka mahdollistaa sovelluksen
esimerkiksi käyttäjämäärien ja muiden sovelluksen käyttöön liittyvien tietojen
käsittelyn. Evästeiden käyttö on turvallista, eivätkä ne vahingoita käyttäjien
päätelaitteita tai ohjelmistoja. Evästeiden käytön voi kytkeä pois
internet-selaimen asetuksista, mutta se voi vaikuttaa sovelluksen käyttöön tai
estää sen kokonaan.

## 6. IMMATERIAALIOIKEUDET

Sovelluksen kaikki immateriaalioikeudet kuuluvat Vantaan kaupungille ja sen
käyttöön mahdollisesti liittyvän kolmannen osapuolen sivuston ylläpitäjälle.
Sovelluksen sisältö on pääosin tekijänoikeuden, tavaramerkki- ja
tietokantaoikeuksien sekä muiden immateriaalioikeuksien suojaama.
Tekijänoikeuksilla suojatun materiaalin luvaton käyttö tai kopiointi on
kielletty. Vantaan kaupunki ei myönnä käyttäjälle mitään suoria tai epäsuoria
oikeuksia mihinkään immateriaalioikeuksiin.

## 7. SOVELLETTAVA LAKI JA OIKEUSPAIKKA

Sovelluksen käyttöön ja näihin ehtoihin sovelletaan Suomen lakia, lukuun
ottamatta sen lainvalintasäännöksiä. Osapuolet pyrkivät ratkaisemaan
erimielisyydet ensisijaisesti neuvotteluteitse. Mikäli sovintoratkaisuun ei
päästä, erimielisyydet ratkaistaan Helsingin käräjäoikeudessa Suomessa.

## 8. YHTEYDENOTOT

Sovelluksen käyttöä koskevat yhteydenotot osoitteeseen: lango@lango.fi
`;
