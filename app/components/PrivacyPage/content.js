export const contentFi = `Tässä asiakirjassa kerrotaan, millä tavoin henkilötietojasi käsitellään
Vantaan kaupungilla, jos olet rekisteröitynyt Lango-sovelluksen (jäljempänä
”sovellus”) käyttäjäksi.

## 1. REKISTERINPITÄJÄ

Opetuslautakunta, Vantaan kaupunki

Asematie 7, 01300 Vantaa
Y-tunnus 0124610-9
Puhelin (vaihde): 09 83911

Tietosuojavastaava
Mikael Valtomaa, lakimies
etunimi.sukunimi(at)vantaa.fi
puh. 040 071 3358

## 2. YHTEYSTIEDOT REKISTERIÄ KOSKEVISSA ASIOISSA

Jos sinulla on kysyttävää rekisteriin liittyvissä asioissa (mm. rekisteröidyn
oikeuksien käyttäminen) otathan yhteyttä:

Sähköpostiosoite: lango@lango.fi

## 3. REKISTERIN NIMI

Lango-sovelluksen käyttäjärekisteri

## 4. MITÄ TIETOJA KÄSITTELEMME

Käsittelemme käyttäjiin liittyen seuraavia henkilötietoja:

Facebookista rekisteröitymisen yhteydessä haettavat pakolliset tiedot:

- etunimi
- sukupuoli
- syntymäaika
- sähköpostiosoite
- profiilikuva

Käyttäjäprofiilin laatimisen aikana täydennettävät pakolliset tiedot:

- sijainti
- kielet

Sovelluksen käytön aikana mahdollisesti annettavat vapaaehtoiset tiedot:

- tekstiesittely
- audioesittely
- yhteydenottotavat (Facebook, Messenger, WhatsApp, Skype, sähköposti,
  puhelin)

Muut tiedot:

- verkkokäyttäytymiseen liittyvät tiedot, tekniset tiedot sekä käyttäjän
  selaimelle lähetetyt evästeet ja niihin liittyvät tiedot
- asiakkaiden palvelun käyttöön liittyvissä yhteydenotoissa olevat tiedot

Sovelluksen tarjoamiseksi Vantaan kaupungin on käsiteltävä edellä mainittuja
välttämättömiä henkilötietoja. Vantaan kaupungilla on oikeus keskeyttää
sovelluksen tarjoaminen tai estää pääsy sovellukseen, mikäli käyttäjä ei anna
sovelluksen tarjoamisen kannalta olennaisia tietoja tai vaatii niiden
poistamista.

## 5. MIHIN TARKOITUKSIIN HENKILÖTIETOJA KÄSITELLÄÄN

Käyttäjien henkilötietoja käsitellään sovelluksen tuottamiseen, kehittämiseen
ja seurantaan. Käsittelyperusteena on sopimuksen täytäntöönpano, mutta
tietyissä tilanteissa myös rekisterinpitäjän lakisääteiset velvoitteet (EU:n
yleisen tietosuoja-asetuksen (679/2016) 6 artiklan 1 kohdan b ja c alakohta).

Tietojen käsittelyyn ei liity automaattista päätöksentekoa tai profilointia.
Tietoja ei käytetä markkinointiin.

## 6. MISTÄ TIEDOT SAADAAN

Tiedot saadaan käyttäjältä itseltään rekisteröitymisen ja sovelluksen käytön
yhteydessä. Sovellukseen rekisteröidytään Facebook-tilillä. Kirjautuessaan
sovellukseen Facebook-tilillään käyttäjä antaa luvan vastaanottaa ja tallentaa
kohdassa 4 mainitut pakolliset tiedot Facebookista Lango-mobiilisovellukseen.

## 7. TIETOJEN LUOVUTUKSET

Tietoja ei luovuteta kolmansille osapuolille ilman asiakkaan suostumusta tai
siihen oikeuttavaa lainsäännöstä. Tietyissä tilanteissa viranomaisilla voi
olla oikeus saada tietoja suoraan lain nojalla esimerkiksi rikosten
selvittämistä varten.

## 8. TIETOJEN SIIRROT

Tietoja ei siirretä EU- tai ETA-alueen ulkopuolelle. Palvelintila on ostettu
ulkopuoliselta toimittajalta ja palveluntarjoajan kanssa on tehty sopimus
henkilötietojen käsittelystä.

## 9. TIETOJEN SÄILYTYSAIKA

Rekisteriin kerättyjä tietoja säilytetään ainoastaan niin kauan ja siinä
laajuudessa kuin on tarpeellista suhteessa niihin alkuperäisiin tai
yhteensopiviin tarkoituksiin, joihin henkilötiedot on kerätty. Pääsääntöisesti
asiakkaan henkilötiedot poistetaan kahden viikon kuluessa käyttäjän poistettua
profiilinsa. Tietyissä tilanteissa tietoja voidaan kuitenkin säilyttää
pidempään, esimerkiksi oikeusvaateiden käsittelyä ja selvittämistä varten.

## 10. TIETOJEN SUOJAUS JA TIETOTURVALOUKKAUKSET

Toimitilat, järjestelmät ja käyttäjien tiedot on suojattu asianmukaisilla
teknisillä ja hallinnollisilla turvatoimilla. Tietojen käsittelyyn liittyvät
käyttö- ja pääsyoikeudet ovat henkilökohtaisia ja niiden laajuus määritellään
työtehtävien perusteella. Henkilötietojen käsittelyn liittyviä tapahtumia
valvotaan ja havaittuihin poikkeamiin reagoidaan. Lisäksi Vantaan kaupunki
pyrkii estämään poikkeamista mahdollisesti aiheutuvia vahinkoja.

On mahdollista, että suojauksesta huolimatta tiedot voivat poikkeustapauksessa
joutua vääriin käsiin. Tässä tilanteessa Vantaan kaupunki ryhtyy välittömästi
toimenpiteisiin tilanteen korjaamiseksi. Vantaan kaupunki informoi
tietoturvaloukkauksesta tarvittavia viranomaisia sekä rekisteröityjä
lainsäädännön edellyttämällä tavalla. Vantaan kaupunki ilmoittaa tietojen
vuotamisesta välittömästi tai viimeistään 72 tunnin kuluessa asian
havaitsemisesta, jos tietojen vuotaminen voi aiheuttaa merkittävää haittaa
käyttäjien oikeuksille. Vantaan kaupunki ilmoittaa tietojen vuotamisesta
niille, joiden tiedot ovat vuotaneet. Jos tietovuoto koskee suurta
henkilöjoukkoa, eikä asia vaadi käyttäjältä välittömiä toimenpiteitä, tietojen
vuotamisesta voidaan ilmoittaa myös yleisellä tiedotteella.

## 11. OIKEUS TEHDÄ VALITUS VALVONTAVIRANOMAISELLE

Jos epäilet, että henkilötietojasi on käsitelty lainvastaisesti, voit tehdä
valituksen valvontaviranomaiselle siinä EU:n jäsenvaltiossa, jossa vakituinen
kotipaikkasi tai työpaikkasi on tai jossa katsot säännösten rikkomisen
tapahtuneen. Suomessa valvontaviranomainen on tietosuojavaltuutettu.
Lisätietoja ja ohjeita asiasta saat tietosuojavaltuutetun toimistosta:

Tietosuojavaltuutetun toimisto
Käyntiosoite: Ratapihantie 9, 6. krs 00520
Helsinki Postiosoite: PL 800 00521 Helsinki
Puhelin (vaihde): + 358 29 56 66700
Faksi: + 358 9 56 66735
Sähköposti: tietosuoja@om.fi

## 12. OIKEUS SUOSTUMUKSEN PERUUTTAMISEEN

Mikäli henkilötietojesi käsittely perustuu antamaasi suostumukseen, voit
milloin tahansa peruuttaa suostumuksesi jolloin tietojesi käsittely lopetetaan
kohdan 13.3 mukaisesti.

## 13. MUUT REKISTERÖIDYN OIKEUDET

### 13.1 Oikeus tarkastaa tiedot ja vaatia tietojen oikaisua

Sinulla on pyynnöstä oikeus saada vahvistus siitä, käsitelläänkö tietojasi
sovelluksessa. Jos tietoja käsitellään, sinulla on oikeus saada kopio
käsitellyistä tiedoista. Jos tarkastusoikeus evätään, saat kirjallisen
kieltäytymistodistuksen, josta ilmenee perusteet kieltäytymiselle.

Sinulla on oikeus oikeus korjata tai täydentää käsittelyn kannalta
virheelliset tai puutteelliset tiedot.

### 13.2 Oikeus vaatia tietojen käsittelyn rajoittamista

Voit vaatia henkilötietojesi käsittelyn rajoittamista, jos


  1.  kiistät henkilötietojesi paikkansapitävyyden, jolloin käsittelyä
      rajoitetaan ajaksi, jonka kuluessa voimme varmistaa niiden
      paikkansapitävyyden;

  2.  käsittely on lainvastaista ja vastustat henkilötietojen poistamista ja
      vaadit sen sijaan niiden käytön rajoittamista

  3.  rekisterinpitäjänä emme enää tarvitse kyseisiä henkilötietoja käsittelyn
      tarkoituksiin, mutta sinä tarvitset niitä oikeudellisen vaateen
      laatimiseksi, esittämiseksi tai puolustamiseksi;

  4.  olet vastustanut henkilökohtaisiin syihin vedoten henkilötietojen
      käsittelyä, joka on tarpeen joko yleistä etua koskevan tehtävän
      suorittamiseksi tai rekisterinpitäjälle kuuluvan julkisen vallan käyttämiseksi
      taikka rekisterinpitäjän tai kolmannen osapuolen oikeutettujen etujen
      toteuttamiseksi ja odotamme sen todentamista, syrjäyttävätkö rekisterinpitäjän
      oikeutetut perusteet sinun perusteesi.


Kun henkilötietojesi käsittelyä on rajoitettu, niitä voidaan säilyttämistä
lukuun ottamatta käsitellä ainoastaan suostumuksellasi taikka oikeudellisen
vaateen laatimiseksi, esittämiseksi tai puolustamiseksi tai toisen
luonnollisen henkilön tai oikeushenkilön oikeuksien suojaamiseksi tai tärkeää
unionin tai jäsenvaltion yleistä etua koskevista syistä.


### 13.3 Oikeus vaatia tietojen poistamista

Voit vaatia henkilötietojesi poistamista, jos

  1.  henkilötietoja ei enää tarvita niihin tarkoituksiin, joita varten ne
      kerättiin tai joita varten niitä muutoin käsiteltiin tai

  2.  olet peruuttanut suostumuksesi, johon käsittely on perustunut eikä
      käsittelyyn ole muuta laillista perustetta tai

  3.  vastustat henkilökohtaisiin syihin vedoten käsittelyä, joka on tarpeen
      rekisterinpitäjän tai kolmannen osapuolen oikeutettujen etujen
      toteuttamiseksi kuten esimerkiksi profilointia;

    - Tällöin rekisterinpitäjä ei saa enää käsitellä henkilötietoja, paitsi
      jos rekisterinpitäjä voi osoittaa, että käsittelyyn on olemassa
      huomattavan tärkeä ja perusteltu syy, joka syrjäyttää rekisteröidyn edut,
      oikeudet ja vapaudet tai jos se on tarpeen oikeusvaateen laatimiseksi,
      esittämiseksi tai puolustamiseksi.

  4.  henkilötietoja on käsitelty lainvastaisesti;

  5.  henkilötiedot on poistettava unionin oikeuteen tai jäsenvaltion
      lainsäädäntöön perustuvan rekisterinpitäjään sovellettavan lakisääteisen
      velvoitteen noudattamiseksi;

  6.  henkilötiedot on kerätty lapselta tietoyhteiskunnan palvelujen
      tarjoamisen yhteydessä.


### 13.4. Oikeus vastustaa tietojen käsittelyä

Sinulla voi olla oikeus vastustaa henkilötietojesi käsittelyä. Lopetamme
henkilötietojen käsittelyn pyynnöstäsi, mikäli kyse on lainsäädännössä
määritetyistä tilanteista. Voit vastustaa henkilötietojesi käsittelyä

  1.  rekisterinpitäjän tai kolmannen osapuolen oikeutettujen etujen
      toteuttamiseksi, kuten esimerkiksi profilointi, henkilökohtaisiin
      syihisi vedoten;

    - Tällöin rekisterinpitäjä ei saa enää käsitellä henkilötietoja, paitsi
      jos rekisterinpitäjä voi osoittaa, että käsittelyyn on olemassa
      huomattavan tärkeä ja perusteltu syy, joka syrjäyttää rekisteröidyn edut,
      oikeudet ja vapaudet tai jos se on tarpeen oikeusvaateen laatimiseksi,
      esittämiseksi tai puolustamiseksi.


  2.  milloin tahansa, jos henkilötietojasi käsitellään suoramarkkinointia
      varten, mukaan lukien profilointi, silloin kun se liittyy tällaiseen
      suoramarkkinointiin.

### 13.5 Oikeus vaatia tietojen siirtoa

Käyttäjällä on tietyissä tilanteissa oikeus vaatia siirtämään henkilötietonsa
itselleen tai toiselle rekisterinpitäjälle. Oikeus koskee sellaisia
henkilötietoja, jotka käyttäjä on itse antanut ja joita käsitellään
suostumuksen tai sopimuksen nojalla. Oikeus koskee niitä tietoja, joita
käsitellään automaattisen tietojenkäsittelyn avulla.

## 14. OIKEUKSIEN KÄYTTÄMINEN

Oikeuksien käytön lakisääteisten edellytysten täyttyminen arvioidaan kussakin
yksittäistapauksessa erikseen. Oikeuksien käyttö edellyttää, että käyttäjä
esittää kuvallisen henkilöllisyystodistuksen Vantaan kaupunginkirjastossa.

## 15. MUUTOKSET

Vantaan kaupungilla on oikeus muuttaa tätä tietosuojakäytäntöä milloin tahansa
oman harkintansa mukaisesti. Muutoksista ja päivityksistä ilmoitetaan
käyttäjille. Mikäli jatkat sovelluksen käyttöä ilmoituksen jälkeen, sen
katsotaan tarkoittavan, että olet hyväksynyt päivitetyn käytännön. Mikäli et
hyväksy uutta tietosuojakäytäntöä, et voi jatkaa sovelluksen käyttämistä.
`;
